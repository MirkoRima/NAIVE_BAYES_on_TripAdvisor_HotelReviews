# NAIVE_BAYES_on_TripAdvisor_HotelReviews
Lo scopo principale di questo progetto è duplice: innanzitutto, dato il testo di una recensione e il valore dei metadati (i vari aspetti relativi all’hotel a cui è possibile assegnare una valutazione, come la pulizia, la location.. ) 
  • calcolare l’overall value più probabile per quelle evidenze 
  • successivamente, stimare la coerenza di questa recensione. 

Allo scopo di rendere possibile un test del modello su nuove recensioni, è stato implementato un software che permette di inserire nuove recensioni (con testo e metadati) pronte per essere analizzate. Per coerenza di una recensione intendiamo che: “una recensione è coerente se non esiste una differenza significativa tra la valutazione complessiva assegnata dal recensore e quella che, sulla base di testo e metadati, darebbe un valutatore esterno”. L’idea alla base di questa definizione è che un recensore, nella fase di decisione della valutazione complessiva di una struttura sia condizionato dall’esperienza personale vissuta nell’hotel e che quest’ultima possa modificare (anche pesantemente) il voto, nonostante le singole categorie siano effettivamente risultate buone valutate singolarmente.

Se è vero che per molti è comprensibile e utile un approccio del genere, è anche vero che un lettore poco attento che sta per affrontare un’esperienza completamente diversa da quella del recensore (magari un viaggio di lavoro mentre nella recensione si parlava di una vacanza) potrebbe volere un semplice parere oggettivo sulla struttura senza l’influenza di situazioni che non vivrà nello stesso modo del recensore.
